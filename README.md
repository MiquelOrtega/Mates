RESUM: (mireu norma 2 i 3 de pujada d'apunts, la resta es dedueix dels noms de les
carpetes).


Carpeta compartida on es poden penjar apunts i altres recursos (links a
pàgines que vagin bé, bibliografia, informació important...) sobre cada assignatura
per compartir amablement amb els companys de mates-info (A l'Anglada se li
permet donar una ullada i, si vol, penjar apunts).

A cada carpeta hi trobareu (o fareu, en cas de no ser-hi) subcarpetes que divideixen
els apunts corresponents per temes, un fitxer on es descriu a grans trets
el que hem fet (anomenat index) i un fitxer on escriure coses interessants
(anomenat coses). Eventualment es podrien penjar petites ajudes sobre les pràctiques
de la FIB.

NORMES SOBRE PUJADA D'APUNTS:

1-Si l'Ernesto està de bon humor, és preferible una versió a latex dels apunts. Si
l'Ernesto no està de bon humor i un té temps, és preferible l'escaneig a la fotografia
amb el mòbil. Si l'Ernesto no està de bon humor i un no té temps, és preferible
donar els apunts al Miquel perquè els escanegi. Si l'Ernesto no està de bon humor,
un no té temps, i un no vol veure el Miquel, pot pujar una foto (de moment jo pujaré el
que trobi).

2-Es penjarà el document corresponent d'apunts a la subcarpeta que toqui, i se'n fara
una de nova si no s'ajusta a les existents. Si un document conté elements pertanyents a
dues subcarpetes (posem per cas que toca tant les sèries com les integrals impròpies)
es penjarà a totes dues subcarpetes.

3-Es penjarà el document amb el nom AAMMDDNom, on la data correspon a la primera en què
van ser escrits aquells apunts, i Nom és el nom de l'autor. Per exemple, el Miquel hauria
d'escriure 170915Miquel si pengés uns apunts que comencessin el 15 de setembre. Per convertir
fitxers jpeg a un unic pdf, canvieu-ne els noms de manera que estiguen en ordre alfabètic i
executeu (en linux): convert *.jpeg nom.pdf



Qualsevol canvi al procediment del drive ha de ser sotmès a votació als membres
de mates-info. Tot i així, tots teniu drets d'edició i en particular podeu canviar
aquest fitxer i fer que estableixi una altra cosa. Els suggeriments i possibles ampliacions
es poden afegir al fitxer anomenat suggeriments que trobareu a aquesta carpeta.

SOCIALISME O BARBÀRIE (ups, se m'ha colat).
